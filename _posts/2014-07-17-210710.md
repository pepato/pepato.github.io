---
layout: post
title: '17 (area)'
date: 2014-07-17 10:02
comments: true
categories: 
---
Una scenografia minima - solo i graffiti del parco delle energie, e poi loro. Quattro signori distinti, pieni di classe ma carichi di energia, esperienza, saggezza. Rifanno cose che hanno fatto 40 anni fa in maniera egregia, rivoluzionaria. Ci sono ragazzini che li ascoltano estasiati, esaltati, rapiti. Non erano nemmeno nati quando questi suonavano, quando è morto Demetrio, quando si sono sciolti - ma sanno tutte le canzoni a memoria, e cantano anche là dove non c'è cantante. C'è il suono di tastiera degli anni 70 che è ancora vivo e vegeto e fiero, è attuale, più attuale di tanta altra musica fuori di qui.

La notte d'estate romana è piena di rosso bagliore, di gente felice e tranquilla. Sembra venire da un passato rurale, da un anacronismo, da un posto di provincia che lotta e si dimena contro se stesso e la vita, indietro di vent'anni, prendendosela comoda. Non sa che cosa si sta perdendo del mondo, ma lo fa con la timidezza di chi è umile, al suo passo, e si crede contento così.