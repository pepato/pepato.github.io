---
layout: post
title: '12'
date: 2014-07-12 09:38
comments: true
categories: 
---
Innamorato di Ona. Nella notte, dopo la festa a casa del Comandante, ci scambiamo i soliti messaggini e alimentiamo la distanza. Mentre mi addormento le dico che l'amo. Al risveglio lei risponde "anch'io".

Perché mi metto sempre in queste storie? Chiara, Ona. Amori impossibili, irraggiungibili. Protetti dalla distanza. Forse per l'incapacità di lasciare andare. Forse è viltà. Forse è qualcosa di più di questo. È davvero un misto di AMORE e DESIDERIO, un AMORE ACCESO dai nostri incontri, un desiderio NON PLACATO dai nostri incontri. Non so che cosa sia, non so riconoscere l'ullusione e non so comprendere la mia pavidità. Ma è certo che la voglio, la voglio scoprire e consumare, e dissolvere nell'appagamento dato dalla strada che giugne alla fine, di un percorso fatto anche solo per poche tappe ma PERCORSO, non accennato. Un viaggio compiuto, non progettato su carta guide e cartine. Le altre illusioni sono state troncate violentemente da altri, non da me. (Per quanto siano state TRONCATE ma non FINITE, come dimostra la facilitù con cui Chiara scivolava di nuovo fra le mie braccia e dentro i miei occhi dopo tutti questi anni). Magari con l'aiuto di un nuovo complice, di qualcuno che viene a offrire una via d'uscita più concreta, così come io aspetto un amore di Roma che mi venga a salvare. Ma lo aspetto come si aspetta l'angelo di una fede che si capisce poco, che si crede per abitudine.

Ma la realtà POVERA e FANGOSA è che ONA È VERA per quanto timida folle e lontana. Gli angeli - di cui ciascuno è tremendo - no. E Ona non è Elisa, non è la Fata Ignorante, non è la Notte, non è l'amata che canto nelle pause del sangue. Ona è il sangue. Ona è la pelle che si tocca e il cazzo che fa male. Ona è una bambina e un'amante. Ona è mia. Ma non siamo vicini né nel luogo, né nel tempo, né nell'anima.