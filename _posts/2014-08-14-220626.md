---
layout: post
title: 'conflitti'
date: 2014-08-14 10:09
comments: true
categories: 
---
Tutto è guerra, e va bene. Ogni cosa è un conflitto (Eraclito). Tutto scorre, e tutto lotta.

Ma io cerco con ogni mio respiro di oppormi al conflitto. Vedo ogni cosa come l'opportunità di pacificare, armonizzare, superare.

Il conflitto è come l'entropia, le cose tendono a polarizzarsi, ad attrarsi e contrapporsi secondo dinamiche naturali - secondo una specie di forza di gravità, secondo una meccanica economica naturale - da cui deriva l'arte della strategia. La pace è un lavoro costante per cercare di tenere insieme le cose, alimentare la colla, abbracciare l'insieme.

Mi viene naturale come respirare, sebbene non altrettanto semplice. Non riesco a vedere le cose come conflitti. Non riesco a essere parte di un conflitto.

Ed è buffo vedere come questo sforzo sembra quasi isolato e solitario: nessuno pare agire così. Ognuno cerca un proprio modo per alimentare il conflitto. Isolarsi nel nazionalismo o nella famiglia. Unirsi a squadre, gruppi, manifesti. Allenare l'ego affermando la propria identità sopra gli altri. Alimentarsi di orgoglio e fierezza.

Per questo mi affascina il pensiero buddista, il pacifismo innato e il senso di compassione, amorevolezza, fratellanza, cosmico.