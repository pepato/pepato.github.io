---
layout: post
title: '11/12'
date: 2014-08-12 06:34
comments: true
categories: 
---
E' tanto che non scrivo, tanto per cambiare. Distrazioni, caldo e stanchezza. Mi manca il metodo. Mi fa sorridere Bolano che fa scrivere al suo protagonista cose come "ho scopato tutta la notte, ho scritto fino all'alba", "mentre aspettavo ho scritto due poesie", e via in un'incessante trafila di sesso, amicizie, bevute, e soprattutto tanta tanta lettura e tanta scrittura. Incessante come il respiro, i passi, la stessa presenza sulla terra. E invece no, mi manca il metodo, mi manca il peso, sono davvero leggero come piuma.
Ieri sera melanzane fritte di successo, sono soddisfatto.
Il balcone è ancora preso di mira dai piccioni.
Stamattina ho provato a fare meditazione sulla metro. 
Penso sempre di più che mi piacerebbe vivere in un monastero in un bosco, in montagna, e praticare arti marziali tutto il giorno.