---
layout: post
title: 'Eroe per un giorno'
date: 2015-06-08
comments: true
categories: 
---

Oggi ho fatto una cosa di cui sono fiero. Una cosa difficile, quindi importante. Una cosa non egoistica. Lottando contro un nemico invisibile, informe, indegno di essere descritto da un poema o da un romanzo. Sanguinando emozioni, ho vinto, un'altra volta. 

Alla fine della giornata mi sento un gradino più alto. Moralmente, professionalmente. Lei mi ha detto "questa cosa ti ha fatto crescere molto, e ti servirà nel futuro". Ho pensato con un po' di rabbia "non mi interessa essere una persona migliore, voglio risolvere il mio problema di ''*adesso*". Ma ha ragione lei. Sono una persona migliore. Ho fatto quello che dovevo. Ho fatto quello che volevo. Ho vinto. Sono fiero.

Il temporale ha rinfrescato l'aria, la candela impazzita ha trascinato con sé il buio della sera, veloce, la luce era bellissima, e ho ricominciato a guardare The Newsroom.

Oggi è stata una bella giornata.
