---
layout: post
title: Hand. Cannot. Erase.
date: 2015-04-01 00:01
comments: true
categories: 
---
Leggo la storia di [Hand. Cannot. Erase.](http://handcannoterase.com/) e osservo le foto della ragazza.

Ancora scosso dai suoi sguardi strani, come una Gioconda di oggi, bellissima eppure indecifrabile, invitante eppure fredda, protetta come da un velo che - tragicamente - nessuno può vedere né capire. Ancora scosso dalla sua storia vista ieri sera sullo schermo, con la band che suonava, e i cuori che tremavano.....

Leggo la storia e guardo le foto e penso: chi ha scattato quelle foto? Come può raccontare della sua solitudine e al tempo stesso sorridere a uno sguardo? Chi è entrato nel suo appartamento, chi la osservava sulla panchina, chi la seguiva sul tram? Come può una ragazza tanto sola avere un follower misterioso sempre presente? Di chi è quello sguardo? E' il nostro, lo so, è il mio, ma chi mi ha portato lì? 

La finzione della letteratura e dell'arte crea questo paradosso. E rafforza questo velo, lo mette sopra una realtà per permettere a noi di osservarla, ma così facendo la esclude e la isola. 

La ragazza è sola perché noi vogliamo vederla. Sorride ma forse non ci vede, o ci chiama ma forse noi non sentiamo. La finzione dell'arte crea questa tragedia. Lei è sola non perché è sola, ma perché esiste solo attraveso lo sguardo di una finzione. E quindi ha ragione lei, non esiste. La sua scomparsa è la sua rivincita su questa funzione a cui l'abbiamo costretta. La sua liberazione dalla sua tortura. Per questo il suo sguardo, le sue foto, la sua storia, mi lascia così vuoto, così triste. Perché l'oggetto del mio sguardo è scappato, dopo essere stato frainteso.

