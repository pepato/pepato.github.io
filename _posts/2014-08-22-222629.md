---
layout: post
title: 'identità'
date: 2014-08-22 23:21
comments: true
categories: 
---
Mentre lascio svanire il terrore nero di questi giorni, dopo una difficile e sofferta videochiamata con Ona, rileggo post e letture che parlano di identità, di integrità artistica e creativa, di coraggio e di fallimento.
Come sempre torno a rileggere me stesso. Il mio blog, le cose scritte e discusse in passato. Sono sempre lì.
E' strano come io ritorni sulle stesse parole, come un'ape verso un fiore, una zanzara verso una lampadina. E non credo che sia solamente per la mia incapacità di staccarmi dal passato.
L'enorme quiete, rassicurante, che mi dà rileggere le mie vecchie parole, dipende forse dal fatto che quelle parole in qualche modo sono un frammento della mia identità. Cose che dicevo, cose che credevo, cose che pensavo, sono ancora lì a ricordarmi chi sono. E ci sono notti in cui disperatamente ho bisogno di sapere chi sono.