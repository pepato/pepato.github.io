---
layout: post
title: padri
date: 2015-05-20
---

La cosa che mi spaventa con una quotidianità costante è quella di somigliare alle persone che odio, che non stimo, che disprezzo. Sentirmi simile a quelli di cui penso "voglio essere diverso da così".

Tutti i modelli adulti mi impongono un confronto, che è un misto di insegnamento e confronto. Voglio apprendere e imparare, e inevitabilmente acquisto stili, comportamenti, modi di pensare, metodi, linguaggi. Ma a volte il modello è così sbagliato, cattivo, viziato, così nemico che voglio solo combatterlo. E con terrore capisco che il luogo dove combatterlo è dentro di me. Quando mi accorgo che parlo nello stesso modo, che faccio lo stesos errore, che penso con un simile meccanismo, che provo la medesima paura. Mi accorgo di somigliare a quello che non voglio essere. Mi ritrovo trascinato in una zona nera e melmosa che mi vuole prigioniero.
