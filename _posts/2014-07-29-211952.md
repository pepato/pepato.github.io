---
layout: post
title: '29'
date: 2014-07-29 07:56
comments: true
categories: 
---
Pioggia e nuvole, tempo lugubre, noia e torpore.

La scrittura si è di nuovo interrotta. C'è di nuovo troppa confusione - fra Baldur's Gate, Ona, Pasolini che ogni tanto ritorna piagnucoloso incomprensibile e lontano. 

Ieri ho fatto finalmente un bellissimo allenamento in palestra. Non tanto lungo, un riscaldamento dozzinale sul tappeto, ma ho apprezzato una cosa. Per la prima volta sono riuscito a lavorare con enorme consapevolezza del mio corpo e del mio movimento, specie su push-up, addominali e squat. Ho forse capito come fare delle trazioni in maniera appropriata. Nella confusione della sperimentazione ho buttato qua e là del lavoro agli attrezzi giusto per completezza. Sono uscito dalla palestra dopo 40 minuti. 