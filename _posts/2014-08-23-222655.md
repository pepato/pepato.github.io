---
layout: post
title: 'et in arcadia ego'
date: 2014-08-23 07:30
comments: true
categories: 
---
Dalle note di R.F a Goethe (Viaggio in Italia, Mondadori, 1983) imparo che l'espressione *Et in Arcadia Ego* ha un'origine più complessa di quanto pensassi.
Innanzitutto non è classica, ma moderna. Compare per la prima volta nel dipinto di Guercino che avevo conosciuto a Stupinigi ("Il Male", 2005) e ho ri-incontrato a palazzo Barberini.

> L'origine della frase latina è sconosciuta, non la si incontra in Virgilio né nel Sannazaro. La sua prima apparizione nota è in un quadro giovanile del Guercino alla Galleria Corsini di Roma, raffigurante due pastorelli che guardano sgomenti un teschio posato su una maceria di muro...

Siamo quindi nel 1618-1622. (Vedi qui: [https://it.wikipedia.org/wiki/Et_in_Arcadia_ego_%28Guercino%29])

Ci sono due interpretazioni discordanti del significato del motto.

La prima, positiva, è usata dai poeti settecenteschi, fra cui Schiller e lo stesso Goethe. Intende "Anch'io sono stato in Arcadia", come a dire, anch'io ho conosciuto la felicità benché ora sia morto. Anch'io, per quanto essere corruttibile e destinato alla morte, ho avuto come tutte le creature della terra la meraviglia della vita e il dono della felicità.

La seconda è negativa, e risale a Panofsky (*Et in arcadia ego*, Oxford, 1936). *Ego* è la morte, che dice: anche nella bella Arcadia, nell'immutabile Arcadia, nella stucchevole frocia scenografia disneyana di torrentelli pastorelli farfalline e creaturine, nell'ozio languido dei romani come nei desideri debosciati dei barocchi sensibili, non dimenticavi mai che sono presente anch'io, e vi aspetto.
