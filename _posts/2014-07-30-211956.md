---
layout: post
title: '30'
date: 2014-07-30 08:33
comments: true
categories: 
---
La luce è tutto.
La luce mediterranea che squarcia e dilata con l'aiuto del vento le nuvole fitte e roboanti di nero, ha davvero il potere di trasformare ogni cosa. Come le dita di una creatura fatata o divina, restituisce la vita a ogni spigolo, ogni superficie, ogni riflesso. Leviga il cielo, risucchia in superficie i dettagli che emergono a brillare, a dichiarare se stessi, la loro presenza, la loro felicità. E anche dai pori del tuo umore, accecati gli occhi, fluisce la felicità, la voglia di vita, la voglia di caldo, di amore.