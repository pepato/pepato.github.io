---
layout: post
title: '13'
date: 2014-07-13 13:40
comments: true
categories: 
---
Pasolini, a Roma. Una mostra su Pasolini e Roma, a Roma. Finalmente ho potuto localizzare sulle cartine (bellissima l'idea di mostrare le mappe di Roma originarie di quegli anni) quali erano i luoghi di Pasolini, dove erano queste famose borgate in cui "correva in mezzo al fango", dove comprava i ragazzini, dove cercava la vita.

Curioso il fatto che fossero periferie, che fossero i *bordi* della città.
E amaro il fatto che, fatalmente, oggi quei bordi sono inglobati dalla città, e non sono più troppo distinguibili dalla periferia.

E bello è stato vederlo con Jessica e Monica, e ricevere da loro le emozioni forti e commoventi da due direzioni opposte, chi è sommersa e sollevata dalla poesia dell'uomo meraviglioso, traboccante di bontà e di vita, e chi è diffidente della morale *sbagliata* e criminale che lui, con la perversione intellettuale della poesia, giustificava.
