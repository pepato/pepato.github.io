---
layout: post
title: '5'
date: 2014-07-05 12:39
comments: true
categories: 
---
Una casa che lentamente diventa tua. Che cresce insieme al tuo respiro, come se ne prendesse la forma. All'inizio soffochi e sei costretto come in una prigione, ma poi è come se lo stesso cemento e vetro e mattoni cedessero al mio respiro, ai miei movimenti, come se a "farsi acqua" fosse lei e non io. Lo spazio da cui come piante e funghi emergono i piccoli dettagli che decido che ci siano.

Dopo la partita, tnto per non avere niente da fare, decido di fare due passi, e vedere che cosa succede. È così che arrivo al Circo Massimo verso il tramonto, una luce calda che saluta tutte le cose, facendo esplodere gli alberi affacciati sulle rovine e le case basse che si allungano verso San Pietro. E poi arrivare alla vista del Colosseo e dei Fori è uno spettacolo senza rivali. In un'ora quieta e povera di turisti, la forza dell'antichità è presente e maestosa. Di fronte a questa vista si può dire quel che si vuole, ma non si può fare altro che ammettere un applauso.