---
layout: post
title: 'La Redazione'
date: 2014-09-08 21:14
comments: true
categories: 
---
The Newsroom è una di quelle storie che ti fa venire voglia di essere una persona migliore.
Come in Battlestar Galactica, che però sfruttava la finzione della fantascienza e gli eccessi del militarismo per caratterizzare e tipizzare il concetto, è quasi un esempio morale quello dato da un gruppo di persone che lavorano duro, credendo in ogni singolo gesto che compiono e dubitando in ogni momento senza che questo li distrugga, persone che lavorano uno con l'altro uniti dallo stesso vigore, dallo stesso ardore nel sangue, un gruppo di persone guidato da un leader folle e grandioso che merita il rispetto di ognuno e che fa meritare, di ognuno, il rispetto per il massimo che questi è chiamato a dare.
Ti fa venire voglia di essere una persona migliore perché vedi persone disposte a stare alzate di notte per il proprio lavoro, che *sono* il proprio lavoro, che non si tirano indietro perché hanno chi li guida in avanti e chi li sostiene. E li mostra credibili.
Ti fa venire voglia di lavorare duro per essere alla loro altezza.
Ti fa venire voglia di lavorare duro per diventare uno di quei leader. 
E' la forza ispiratrice dei miti.