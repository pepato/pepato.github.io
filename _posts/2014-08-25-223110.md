---
layout: post
title: '25 - normale'
date: 2014-08-25 21:17
comments: true
categories: 
---
Di notte sull'autobus che mi riporta a casa attraverso monumenti irripetibili, e fervore di verde e antico, come se fosse una cosa normale.

Ripenso alle scoperte di oggi, e alla verità semplicissima che contengono: la mia esperienza non è la sola, non è la prima. Il fatto che tutto questo capiti a tutti, capiti sempre, con frequenza quasi banale, non solo è sorprendente, ma - come dico a Ilaria e Andrea - liberatorio. Se questo male è il male di chiunque, come posso averne paura? Come può danneggiarmi? A che scopo dimostrare la mia rabbia?

Non restano davvero che pietà e compassione. Tutto passa dissolve e si rimescola come vento fumo e respiro.

La rabbia e frustrazione si gonfiano tirando all'estremo le pareti dell'ego, finché uno spiraglio inevitabile si arrende, e tutto si sgonfia. Nel silenzio di una spiaggia del nord.